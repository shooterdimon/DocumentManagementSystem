# Документообіг

**Документоообіг** — це рух документів в установі від моменту створення або від одержання зі сторони до моменту передачі на зберігання до архіву.
Українське законодавство надає наступне визначення терміну: документообіг в установі — рух службових документів з моменту їх створення або одержання до завершення виконання або відправлення.

## Основні параметри

Об'єм документообігу складається з вхідних, вихідних та внутрішніх документів, які оброблені за період одного календарного року.
Основні етапи документообігу:
* прийом вхідної кореспонденції;
* обробка та реєстрація документів;
* контроль виконання документів;
* обробка та відправлення вихідної кореспонденції.

Загальна кількість документів кожного потоку за певний період часу (місяць, квартал, рік) становить обсяг.

## Електронний документообіг

**Електронний документообіг (обіг електронних документів)** — сукупність процесів створення, оброблення, правлення, передавання, одержання, зберігання, використання та знищення електронних документів, які виконуються із застосуванням перевірки цілісності та у разі необхідності з підтвердженням факту одержання таких документів.

## Основні принципи електронного документообігу

*  Однократна реєстрація документа
*  Паралельне виконання різних операцій з метою скорочення часу руху документів і підвищення оперативності їх виконання
*  Безперервність руху документа
*  Єдина база документарної інформації для централізованого зберігання документів і що виключає дублювання документів
*  Ефективно організована система пошуку документа
Відправлення та передавання електронних документів
Відправлення та передавання електронних документів здійснюються автором або посередником в електронній формі за допомогою засобів інформаційних, телекомунікаційних, інформаційно-телекомунікаційних систем або шляхом відправлення електронних носіїв, на яких записано цей документ.

Якщо автор і адресат у письмовій формі попередньо не домовилися про інше, датою і часом відправлення електронного документа вважаються дата і час, коли відправлення електронного документа не може бути скасовано особою, яка його відправила. У разі відправлення електронного документа шляхом пересилання його на електронному носії, на якому записано цей документ, датою і часом відправлення вважаються дата і час здавання його для пересилання.

Вимоги підтвердження факту одержання документа, встановлені законодавством у випадках відправлення документів рекомендованим листом або передавання їх під розписку, не поширюються на електронні документи. У таких випадках підтвердження факту одержання електронних документів здійснюється згідно з вимогами цього Закону.

Перевірка цілісності електронного документа проводиться шляхом перевірки електронного цифрового підпису.

## Зберігання електронних документів та архіви електронних документів

Суб'єкти електронного документообігу повинні зберігати електронні документи на електронних носіях інформації у формі, що дає змогу перевірити їх цілісність на цих носіях.

Строк зберігання електронних документів на електронних носіях інформації повинен бути не меншим від строку, встановленого законодавством для відповідних документів на папері.

У разі неможливості зберігання електронних документів на електронних носіях інформації протягом строку, встановленого законодавством для відповідних документів на папері, суб'єкти електронного документообігу повинні вживати заходів щодо дублювання документів на кількох електронних носіях інформації та здійснювати їх періодичне копіювання відповідно до порядку обліку та копіювання документів, встановленого законодавством. Якщо неможливо виконати зазначені вимоги, електронні документи повинні зберігатися у вигляді копії документа на папері (у разі відсутності оригіналу цього документа на папері). При копіюванні електронного документа з електронного носія інформації обов'язково здійснюється перевірка цілісності даних на цьому носії.

При зберіганні електронних документів обов'язкове додержання таких вимог: 
1. інформація, що міститься в електронних документах, повинна бути доступною для її подальшого використання; 
2. має бути забезпечена можливість відновлення електронного документа у тому форматі, в якому він був створений, відправлений або одержаний; 
3. у разі наявності повинна зберігатися інформація, яка дає змогу встановити походження та призначення електронного документа, а також дату і час його відправлення чи одержання.

Суб'єкти електронного документообігу можуть забезпечувати додержання вимог щодо збереження електронних документів шляхом використання послуг посередника, у тому числі архівної установи, якщо така установа додержується вимог цієї статті. Створення архівів електронних документів, подання електронних документів до архівних установ України та їх зберігання в цих установах здійснюється у порядку, визначеному законодавством.

# Синтаксичний аналіз і його методи

З виникненням Інформаційної ери і прийняттям її громадськістю  на початку 90-х років, перед людством постала проблема у конкретному аналізі цієї інформації та її структуруванні. З цією метою використовуються різні методики синтаксичного розбору (англ. parsing) в лінгвістиці та інформатиці.
Синтаксичний аналіз – це процес аналізу вхідної послідовності символів і розбір її граматичної структури згідно з заданою формальною граматикою за допомогою спеціального програмного забезпечення. 
Під час синтаксичного аналізу текст оформлюється у структуру даних, зазвичай – в дерево, яка підлягає подальшій обробці при пошуку актуальних і поточних в ній даних. Зазвичай аналізатори працюють в два етапи: 
1. Ідентифікуються осмислені токени(об’єкт, що утворюється в процесі лексичного аналізу)
2. Створюється дерево розбору(синтаксичне дерево), абстрактне дерево синтаксису або інша ієрархічна структура.

Синтаксичний аналіз(парсинг) є важливою складовою опрацювання тексту і спрямований на розпізнавання, виділення та групування даних. Загалом є найефективнішим рішенням для автоматизації збору та зміни інформації у її великих обсягах.
Парсер повинен мати такі характеристики:
* забезпечення швидкого обігу великої кількості інформації 
* грамотне відділення технічних даних від іншої інформації
* безпомилкове виявлення потрібної інформації 
* ефективна реалізація передачі та збереження даних

На етапі вилучення/перетворення даних використовується простий синтаксичний аналіз, який виконується завдяки регулярним виразам і дозволяє узгодити шаблон та вилучення тексту. Приклади: 
* функція читання файлів(HTML, XML-текст, зокрема мови розмітки даних) у программі
* у випадку мов програмування, аналізатор є компонентом компілятора або інтепретатора

## Схема роботи синтаксичного аналізатора

Інакше кажучи, аналізатор визначає в який спосіб вхідні дані можуть бути отримані з початкового символу граматики. Два основних методи: 
Нисхідний парсинг – знаходить лівіший диференційований елемент вхідного потоку за рахунок пошуку дерев розбору, використовуючи розширення даних формальних правил граматики згори донизу. Виключний вибір використовується для узгодження багатозначностей шляхом розширення всіх альтернативних правобічних правил. Реалізовується методом рекурсивного спуску.
Висхідний аналізатор намагається знайти основні елементи, потім елементи, що містять їх і тд. 

# Великий електронний словник української мови (ВЕСУМ)

Основою більшості засобів NLP є словник тегів частин мови (англ. POS tag dictionary). Такий словник містить дані про відмінювання слів та має відповідні теги для кожної форми слова. Скажімо, слово різав матиме базову форму (лему) різатий теги дієслова минулого часу, однини, чоловічого роду.
Така інформація дає змогу шукати слово за будь-якою його формою, а також проводити аналіз речень: перевіряти, чи узгоджені між собою слова в реченні, фільтрувати слова за родом, відмінком тощо.

**Словник**:
* налічує понад 285 тис. лем і постійно поповнюється
* містить інформацію про відмінювання слів
* подає нерекомендовані слова (активні дієприкметники, невдалі кальки тощо) та заміну для них
* охоплює абревіатури та скорочення
* містить інформацію про деякі альтернативні правописні варіанти (дає змогу аналізувати тексти, написані не за чинним правописом, адже низка медій, авторів, видавництв свідомо дотримуються альтернативних правописних правил)
* має велику базу власних імен (зокрема українських імен, по батькові та прізвищ, неукраїнських імен та прізвищ, українських та закордонних топонімів тощо)
* синхронізований з КОАТУУ, зокрема містить назви, що з’явилися внаслідок декомунізації
* має дуже компактну систему позначення відмінювання та тегів для слів, завдяки чому легко додавати нові слова, групувати наявні тощо
* містить інформацію про деякі рідкісні та розмовні форми, наприклад, нестягнені форми прикметників (гарная), та розмовні інфінітиви (поїхать); щоправда, більшість таких форм вимкнено за уставою, оскільки вони мають обмежену форму застосування й часто створюють зайву омонімію (однак за потреби їх можна ввімкнути)
* є відкритим проектом (розміщений на github), тож кожен може долучитися до вдосконалення та використовувати його у своїй роботі.

## Структура словника

**Словник містить три основні частини**:
1. правила зміни суфіксів у парадигмах
2. слова з прапорцями парадигм та додаткових властивостей
3. код генерування повних парадигм із сирцевої інформації (1 та 2)

## Орфографічні словники

Орфографічні словники є найпростішим застосуванням. Вони використовують лише наявність словоформи у словнику. ВЕСУМ є сирцем для українських словників перевірки орфографії системи hunspell, який широко використовується у відкритій ОС Linux, а також у багатьох інших програмних засобах, зокрема у словниках для браузера Firefox, офісних пакетів LibreOffice.org/OpenOffice.

## Повнотекстовий пошук

Одним із найпопулярніших відкритих систем повнотекстового пошуку є **Lucene**.
Більшість модулів аналізу в Lucene для європейських мов використовують стемери. Стемери працюють шляхом відкидання закінчень слів і зіставлення лише центральної, нефлексійної частини (основи). Це непогано працює для мов, що мають не надто розвинуту флексійну систему, але є значно гіршим розв’язком для східнослов’янських мов, що мають велику кількість відмінкових форм. Ситуацію з українською мовою ускладнює й наявність численних чергувань в корені слів та варіантних форм.
Український аналізатор в Lucene використовує лематизатор зі словником у форматі morfologik, що базується на скінченних автоматах (finite-state automata). Цей засіб є надзвичайно ефективним як із погляду швидкості пошуку, так і з погляду використання пам’яті — якщо нормалізована за лемою текстова версія українського словника займає 185 МБ, то у форматі morfologik — лише 1,8 МБ.
Позаяк ми ще раніше мали український словник для morfologik, який використовували в LanguageTool, лишалося тільки додати український модуль аналізу, прив’язати його до словника й доповнити його деякими допоміжними деталями: ігнорованими словами (stopwords), різними формами апострофів, ігноруванням наголосу тощо.
Український аналізатор побачив світ у версії Lucene 6.2.0 (і як наслідок в ElasticSearch та інших двигунах, що використовують Lucene). Нещодавноу фонді Wikimedia закінчили тестуватий ухвалили використовувати цей український модуль для пошуку в українській Вікіпедії (до цього для української користувалися російським повнотекстовим пошуком, з відповідними результатами).
Одним із недоліків пошуку за словниковим лематизатором є те, що лематизація не працює, якщо слово відсутнє в словнику. Це може значно знизити ефективність пошуку для деяких типів текстів. Скажімо, українська Вікіпедія має надвисоку частку власних назв у статтях. Додати навіть більшість з них у словник неможливо, тож потрібно шукати інший розв’язок. Один зі шляхів усунення цієї проблеми — додати модуль динамічної стемізації/лематизації для невідомих слів. Проект ВЕСУМ охоплює майже всі варіанти логіки відмінювання українських слів (понад 4000), тож можна було б побудувати спрощену логіку, що генерує потенційні леми.

## Лематизація

Окрім повнотекстового пошуку лематизація також використовується для побудови деяких моделей NLP, наприклад, word embeddings. Так, свого часу ми використовували лематизовану версію великого корпусу українських текстів для побудови векторів слів (word vectors) для проекту lang-uk. Через те, що українська мова має складну морфологію та велику кількість словоформ, було доволі складно побудувати ефективну модель, котра б ефективно узагальнювала ці словоформи та надавала б їм схожі вектори. До того ж, через величезну кількість словоформ словник корпусу виходив доволі великим, й дуже багато словоформ було зафіксовано лише один чи два рази. Використання лематизації допомогло скоротити словник та побудувати на лематизованому тексті корпусу якісну модель, що показала гарні результати протягом внутрішнього тестування.

## Морфологічний аналіз

Оскільки ВЕСУМ містить теги частин мови, за допомогою цього словника можна, наприклад, визначити, що “копали” — це дієслово недоконаного виду, минулого часу, множини, з лемою “копати”. У тегах ВЕСУМ це виглядає так:
>  копати verb:imperf:past:p
Маючи таку інформацію, можна будувати досить складні правила аналізу граматичних зв’язків між словами в реченні. Одним з перших програмних засобів, що працюють з такими тегами, є український модуль програмного засобу перевірки граматики та стилю LanguageTool.
Інше застосування морфологічного аналізу — побудова текстового корпусу 

## Інші застосування:

* укладання тлумачних, термінологічних, перекладних та інших типів словників (зокрема пошук прикладів вживання)
* різноманітні мовознавчі дослідження
* дослідження і розробки у галузі комп’ютерної лінгвістики (зокрема побудова моделей мови, отримання статистичної інформації)
* довідкові функції та редагування

## Граматичний аналіз

Щоб якісно аналізувати текст, окрім словника тегів потрібно мати програмні засоби, що спочатку готують текст для тегування, потім його тегують, і проводять післяоброблювання.
Хоча ВЕСУМ є відкритим, загальним словником і має потенційно необмежену сферу застосування, він народився з потреб українського модуля LanguageTool, тож у процесі аналізу текстів української мови він найкраще працює вкупі з аналізатором LanguageTool.
Розвиток ВЕСУМ-ай українського аналізатора в LT вже декілька років ідуть разом в ітераційній послідовності. Зміни в словнику проходять тести LT, що дає змогу побачити, як кожна зміна слова або тегу впливає на аналіз. Своєю чергою, зміни в аналізаторі проходять регресійні тести на 100-мільйонному архіві українських текстів, зібраних із друкованих медій, української літератури та інших джерел.
Отже, що словник, що аналізатор LT взоруються на академічні матеріали та підходи, однак мають виразне практичне спрямування.

## Розбиття на речення

Аналіз тексту починається з розбиття на речення. На перший погляд це досить просте завдання — знайти крапку (або знаки оклику і питання) і позначити межу речення. Насправді ж такий простий підхід дає досить велику кількість помилок через те, що крапки часто використовують у скороченнях, ініціалах, датах тощо. Ця проблема властива більшості європейських мов, йцілком задовільно її розв’язати неможливо, бо в багатьох таких випадках розрізнити вживання крапки можна лише на семантичному рівні. А проте якість розбиття можна довести до достатньо якісного рівня, якщо проаналізувати й використати логіку вживання крапки для скорочень та ініціалів. Український модуль у LanguageTool має близько 30 правил для таких випадків, щоб запобігти зайвим розбиттям.

## Розбиття на слова

Після того, як ми отримали речення їх потрібно розбити на слова (лексеми). Тут теж є свої тонкощі: скажімо, кома може бути розділовим знаком або частиною десяткового дробу. Групи тисяч у числах часто розділяють пробілами. Дати та час записують через крапку й двокрапку. Ініціали часто пишуть разом із прізвищем, а дужки можуть бути частиною скорочення, наприклад,ОУН(б). Також в реальних текстах вживають кілька різних символів на позначення апострофа.
Модуль українського лексемування (токенізації) в LanguageTool містить близько 20 регулярних виразів для виловлювання таких складних випадків.

## Тегування

Якщо під рукою є добрий словник тегів (як-от ВЕСУМ) і код застосування (як-от morfologik), завдання тегування слів у своїй основі є досить тривіальним. Однак як і на попередніх стадіях розбиття, тут є свої моменти. Одна з найбільших проблем — це складні слова. Хай який великий не є словник, у нього годі вмістити всі можливі слова, що пишуться через дефіс. Кількість таких комбінацій величезна, що зробить словник непомірно великим і незастосовним. А наявність у текстах цифрово-абеткових прикметників, наприклад,133-тя, показує, що тегування, базоване винятково на словнику, має серйозні обмеження.
Отже, потрібна логіка тегування таких складних слів, яких немає в словнику, але які утворюються зі слів, яким уже присвоєно теги. Наприклад, якщо протегувати обидві частини у слові ”ракет-носіїв” то можна спробувати протегувати й ціле складне слово. Звісно, тут, як і в більшості проблем алгоритмізації природної мови, є маса нюансів.Скажімо, що робити, якщо ліва частина позначає істоту, а права — ні? Чи належатиме таке складне слово до категорії істот? Виявляється, що в багатьох випадках, проаналізувавши наявні тексти й побудувавши допоміжні словники, можна з високою ймовірністю правильно розв’язати цю задачу.
Як показав досвід (після тривалих експериментів та набитих ґуль), модуль динамічного тегування LanguageTool може тегувати десятки тисяч таких не охоплених словниками слів із достатньою для практичного використання точністю.

## Зняття омонімії

Одним із найскладніших моментів алгоритмізації оброблювання природної мови є наявність омонімії. Більшість слів, протегованих за словником, матимуть більше одного набору тегів.Скажімо, слово “формасиній” може відповідати називному, знахідному або кличному відмінку. Велика частина таких омонімічних випадків матиме більше ніж одну лему. Наприклад, слово “біль” може бути як ч.р. (відчуття), так і ж.р. (білі нитки), також трапляється міжчастиномовна омонімія: “за” може вживатися як прийменник або як прислівник.
Можна створити деякі правила, що допоможуть автоматично зняти омонімію лише для невеликої частини слів, навіть часткове зняття може значно підвищити якість аналізу.
Наразі LanguageTool має лише декілька десятків правил автоматичного зняття омонімії. Вдосконалення цього підмодуля — один із пріоритетних напрямків розвитку.

## Застосування аналізу для перевірки граматики

Спроможність тегувати слова уможливлює перевірку на граматичну коректність і виловлювання хибних конструкцій. Хоча граматичну, пунктуаційну та стилістичну перевірку можна провадити й без словника, наприклад, виловлюючи конструкції регулярними виразами (є ПЗ для української мови, що ґрунтуються на цьому підході), оперування лемами та інформацією про відмінювання піднімає аналіз на якісно інший рівень.	

## Синтезатор словоформ

Ще одне цікаве застосування тегової інформації — отримання словоформ слова за заданим відмінком, часом тощо. Ця можливість широко використовується в LanguageTool для генерування правильних словоформ замість помилкових. 
